# Sprengi-

Áhersluforskeyti, styrkir merkingu viðfangs. Gengur með sagn-, nafn-, og lýsingarorðum.

Einfalt áherslumerki fyrir lýsingarorð. Dæmi: Palli var *sprengifullur* í gær.
Fyrir sagnorð merkir að athöfn er framin af ákveðni og þunga, og/eða í miklum flýti. Dæmi: Ég *sprengiborðaði* hreindýr í gær, sjitt hvað það var gott.

Einnig: sprengisandur

Sjá einnig: Hvell-

# Gadda-

Áhersluforskeyti, setur viðfang í neikvætt samhengi. Gengur með með nafnorðum.

Notað til að gefa til kynna að ákveðinn hlutur er af slakari útgáfu sem oft hafa í för með sér slæmar afleiðingar. Dæmi: Munurinn á kaffi og *gaddakaffi* er hinn sami og munurinn á vír og gaddavír.

# Sólskins-

Áhersluforskeyti, gefur til kynna óvenjulega jákvæða áherslu. Gengur með með nafn-, sagn- og lýsingarorðum.

Notað við hátíðleg tækifæri þegar ástæða er til að auka vægi jákvæðra orða. Dæmi: Til *sólskinshamingju* með afmælisdaginn snúður!

# Bítla-

Gefur til kynna ódýra útgáfu. Gengur með nafnorðum.

Notað til að lýsa hlutum sem námsmenn og aðrir undirmálsmenn nýta sér til að spara peninga. Dæmi: Fáum okkur *bítlamat* í kvöld til að eiga fyrir helginni.

Einnig: bítlamatur, bítlaföt, bítlahár

(heimild: ónafngreindur)

# Lopa-

Getur merkt að eitthvað sé loðið og ógeðslegt, eða mjúkt og hlýtt. Gengur með nafnorðum.

Merkir fyrir mat og drykk að um sé að ræða óvenju ógeðfellda útgáfu. Dæmi: Ísinn í gær var bölvaður *lopaís* svo ég sprengiældi næstum því.

Fyrir óæta hluti er merkingin oftast jákvæð, að viðkomandi hlutur sé mjúkur, hlýr og bara gamaldags næs. Dæmi: Finnst þér hún Kristín ekki næs? -Jú, hún er algjör *lopastelpa*.

# Hvell-

Merkir athöfn sem gerist í flýti. Gengur með sagnorðum og nafnorðum sem lýsa athöfn.

Merkir að eitthvað sé gert á leifturhraða, eða "í hvelli." Dæmi: Arnar *hvelleldar* hafragraut því píparinn kom of seint.

Athugið að rugla ekki merkingum hvell- (í flýti) og sprengi- (af ákveðni). Það er þannig bæði hægt að *sprengisvitna* og *hvellsvitna*, þó það síðara leiði gjarnan af sér hið fyrra.

Sjá einnig: Sprengi-

# Súr-

Forskeytið *súr-* fyrir framan nafnorð gefur til kynna um gallaða eða annars flokks útgáfu, samanber við ýldulykt eða annan óþef. Gengur einnig með sagnorðum og þýðir þá athöfn sem rýrir gildi einhvers verulega.

Dæmi: Jóna fór heim með algjörum *súrdela* svo hún fór bara aftur í bæinn sama kvöld. Stefán *súrmálaði* íbúðina sína.

# Klessu-

Enn eitt áhersluforskeyti. Hefðbundið með sögnum, en hentar einnig vel með lýsingar- og atviksorðum. Getur gefið til kynna að viðkomandi lýsing er svo sterk að maður klessir hnefa í lófa, eða lófa á enni, eða skellir sér á lær til áherslu.

Dæmi: Í Afganistan finnast *klessumerkileg* teppi sem sýna vopn og önnur áhrif stríðs á menningu þeirra.

Heimild/uppruni: Kristleifur (Krilli) Daðason